\author{Kasiński}
\title{Wykład 6}
\documentclass{article}
\usepackage[margin=1.4cm]{geometry}
\usepackage[utf8]{inputenc}
\usepackage{babel}
\usepackage{polski}
\usepackage{float}
\usepackage{graphicx}
\usepackage{amsmath}
\begin{document}
	\maketitle
	\section{Wprowadzenie}
		Dyskretne w czasie zmiany wartości sygnałów sterujących oraz dyskretne w czasie
		odczytywanie wartości sygnałów mają miejsce w komputerowych systemach bezpośredniego
		sterowania cyfrowego. Mowa tutaj o DDC – od ang. Direct Digital Control

		W przypadku DDC, o chwili modyfikacji wartości sygnału sterującego 
		decyduje zegar czasu rzeczywistego. Zegar ten synchronizujący proces próbkowania
		sygnałów w przypadku użycia przetworników A/C, oraz proces zmian wartości sygnałów
		sterujących w przypadku użycia przetworników C/A.

		Dla uproszczenia pomijamy drugi aspekt digitalizacji, czyli kwantowanie wartości
		sygnałów, zakładając, że rozdzielczość używanych w systemie przetworników A/C i C/A
		jest na tyle wysoka, że efekty związane z szumem kwantowania „w pionie” są pomijalne
		Np. liniowy przetwornik 12-bitowy dzieli zakres zmienności sygnału np. <-10, +10> V
		na 4096 części, co daje amplitudę szumu zaokrąglenia wartosci nie przekraczającą 5mV,
		na ogół znacznie mniejszą niż amplituda szumów generowanych prze inne źródła, np.
		szumy fluktuacji termicznej.

		Zakładamy, że częstotliwość próbkowania w systemie została dobrana zgodnie z
		kryterium Nyquista, na podstawie wyznaczonej częstotliwości granicznej widma,
		ustalonej dla całego zbioru sygnałów w systemie.
		Próbkowanie w układach rzeczywistych odbywa się z nadmiarem – częstotliwość
		próbkowania jest zazwyczaj znaczną wielokrotnością
		(rzędu 20) częstotliwości
		granicznej, tak więc można założyć, że próbkowanie na osi czasu nie prowadzi do utraty
		informacji o procesie, a cyfrowy sposób sterowania nie wprowadza do obiektu istotnych
		efektów szumowych związanych z digitalizacją sygnałów sterujących.

		Pewien problem stanowi zróżnicowana dynamika obiektu sterowania, w której możemy
		wyodrębnić podsystemy wolnozmienne (o dużych wartościach stałych czasowych i
		okresów drgań własnych tworzących je elementów) oraz podsystemy szybkozmienne.
		Możliwe jest wówczas stosowanie odrębnych częstotliwości próbkowania dla tychpodsystemów,
		dostosowanych do każdej z dynamik. Mówimy wówczas, że sterowanie
		przebiega w dwóch skalach czasu, albo w dwóch warstwach.
		
		Należy zadbać o synchronizację algorytmów sterujących w poszczególnych warstwach,
		zwłaszcza wtedy, gdy charakterystyki widmowe podsystemów obu klas znacząco na
		siebie nachodzą. Można dokonać dalej idącej stratyfikacji systemu na warstwy 
		o ile ma to uzasadnienie w postaci jeszcze bardziej zróżnicowanej struktury
		dynamicznej obiektu sterowania.
	\section{Kwestia niestacjonarności obiektów sterowania}
		W dotychczas rozpatrywanych modelach zakładano stałość w czasie parametrów. Są
		jednak sytuacje, gdy urządzenia ulegają widocznemu w czasie zużyciu lub podlegają
		szybkiemu starzeniu. W dotychczas analizowanych modelach czynnik ten nie był
		uwzględniany. Jedynymi zmiennymi w czasie elementami modelu były sygnały.

		Aby móc analizować również obiekty, których właściwości są w istotny sposób zmienne
		w czasie wprowadza się rozszerzenie parametrycznych modeli w przestrzeni stanu
		poprzez uwzględnienie również zmienności parametrów modelu w czasie. Cechą tej
		zmienności jest niska dynamika (procesy starzenia, czy zużycia są stosunkowo wolne w
		porównaniu z dynamiką zmian stanu pod wpływem sygnałów sterujących), co
		odpowiada warunkom rzeczywistym. Ponadto funkcje zużycia/starzenia są stosunkowo
		proste, przeważnie monotoniczne. Dlatego w systemach sterowania procesy te można
		uwzględniać w dodatkowej warstwie super-wolnozmiennej, odpowiadającej za
		aktualizację modeli wykorzystywanych do sterowania.
		
		Równania stanu i wyjścia nieliniowego obiektu niestacjonarnego zapisujemy w postaci
		ogólnej:
		\begin{align*}
			\dot{x}(t) = f(x(t), u(t), t) //
			y(t) = h(x,u,t)
		\end{align*}
		gdzie argument t oznacza jawną zależność funkcji f, h lub ich parametrów od czasu.
		Oczywiście, niestacjonarność dodatkowo podnosi stopień trudności rozwiązania
		nieliniowych równań stanu.
		\begin{align*}
			\dot{x}(t) = A(t) x(t) + B(t)u(t) //
			y(t) = C(t) x(t) + D(t) u(t)
		\end{align*}
		gdzie niestacjonarność wbudowno w parametry modelu
		Liniowe równanie układu niestacjonarnego można rozwiązać poprzez całkowanie.
		Rozwiązanie ma wtedy postać:
		\begin{equation}
			x(t) = K(t, 0)x(0) + \int^t_0K(t,\tau)B(\tau)u(\tau)d\tau
		\end{equation}
		Gdzie $K(t,\tau)$ jest nieosobliwą macierzą Cauchiego wymiarach n na n, stanowiącą
		rozwiązanie liniowego, jednorodnego, macierzowego równania różniczkowego o postaci:
		\begin{equation}
			\dot{K}(t, t_0) = A(t)K(t,t_0)
		\end{equation}
		Przy warunku początkowym $K(t_0, t_0) = I$
	\section{Modele dyskretne obiektów z czasem ciągłym}
		Wobec tego, że decyzje sterujące oraz pomiary są
		podejmowane w dyskretnych chwilach czasowych, z odstępem w czasie zwanym
		okresem próbkowania $Tp$, naturalne jest posługiwaniem się do opisu obiektu modelami
		dyskretnymi w czasie, wykorzystywanymi następnie w algorytmach sterowania. W
		szczególności dotyczy to modeli w przestrzeni stanu.

		Istnieją dwa podejścia do dyskretyzacji: aproksymacyjne i dokładne. Podejście
		aproksymacyjne polega na zastąpieniu chwilowej prędkości zmian stanu po lewej stronie
		równania, ilorazem różnicowym przyrostu wektora stanu opisanym jako $\Delta x$
		i skończonego odcinka czasu w którym ten przyrost nastąpił $T_p$. Prowadzi to do
		przybliżonego schematu całkowania Eulera.
		\begin{equation}
			\frac{\Delta x}{T_p}
		\end{equation}
		Taka aproksymacyja skutkuje kumulacją błędu całkowania
		wraz ze wzrostem liczby kroków procedury rekurencyjnej. Jego zaletą jest możliwość
		stosowania go, gdy nie potrafimy uzyskać rozwiązania równania stanu w jawnej postaci.
		Brak możliwośći uzyskania rozwiązania równań stanu w jawnej postaci ma miejsce w
		przeważającej liczbie modeli nieliniowych.
		\begin{verbatim}
			W tym miejscu na wykładzie jest wyprowadzany euler w tył
			Przejdę od razu do wniosków
		\end{verbatim}
		
		\begin{align*}
			x_k = x_{k-1} + T_pf(x_{k-1}, u_{k-1}) //
			... //
			x_k \approx [I + AT_p] x_{k-1} + B u_{k-1}
		\end{align*}
		Warto zauważyć, że macierz stanu modelu dyskretnego jest identyczna z pierwszymi dwoma
		wyrazami rozwinięcia w szereg Taylora macierzowej funkcji wykładniczej
		\begin{equation}
			e^{AT_p} \approx I +A^T_p .
		\end{equation}
		A więc zastąpienie pochodnej ilorazem różnicowym ma podobne skutki jak ograniczenie
		rozwinięcia macierzy tranzycji stanu do dwóch pierwszych wyrazów jej rozwinięcia w
		szereg Taylora.
		(Na koniec poprzedniego wykładu te równania są wyprowadzone)

		Przy tej metodzie dyskretyzacji macierz sterowań nie ulega modyfikacji, jest taka sama
		jak w modelu z czasem ciągłym. Natomiast macierz stanu modelu dyskretnego ma
		składnik zależny od okresu próbkowania, co wpływa na rozkład jej wartości własnych,
		tożsamych z biegunami dyskretnej transmitancji macierzowej, o określonym rozkładzie
		na płaszczyźnie zespolonej "z". Niewłaściwy dobór okresu próbkowania może zatem
		doprowadzić do utraty stabilności modelu dyskretnego – transmitancji Laurenta, czyli
		wyjścia jej biegunów poza okrąg jednostkowy, pomimo że model z czasem ciągłym był
		stabilny.

\end{document}
